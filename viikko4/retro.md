# Retrospektiivitekniikat

## Aloita, lopeta, jatka, vähemmän, enemmän

Tekniikassa piirretään taululle ympyrä, jossa on nimessä mainitut osiot. Sitten käydään läpi ympyrää ja mietitään kunkin elementin kohdalla, miten tiimin toimintaa tulisi muuttaa tai pitää ennallaan. "Aloita" tarkoittaa asioita, joita ei olla tehty, mutta voisi olla hyvä aloittaa tekemään. "Lopeta" tarkoittaa asioita, joiden tekeminen olisi hyvä lopettaa. "Jatka" tarkoittaa toimintaa, joka nähdään hyväksi ylläpitää. "Vähemmän" tarkoittaa, että jotakin toimintaa voisi olla määrällisesti vähemmän ja "enemmän" vastaavasti, että jotain tiettyä toimintaa voisi olla enemmän.

Tarkoituksena on kannustaa tekemään kommentteja jokaiseen näistä kategorioista ja sitä kautta ehostaa tiimin toimintaa. Variaationa isommille ryhmille voidaan jakaa prosessi eritoiminnan osa-alueille ja käsitellä esimerkiksi, mitä tulisi muuttaa testaamisen suhteen.

## Iloinen, surullinen, ärsyttävä

Tässä tekniikassa taululle kirjoitetaan 3 otsikkoa, joiden alle ryhmän on tarkoitus listata sprintin aikana esiintyneitä muutoksia, ongelmia tai huomioita. Tiimi kirjoittaa itsenäisesti ylös näitä huomioita (korteille) ja ne listataan ylös taululle, jonka jälkeen äänestetään asiat tärkeysjärjestykseen ja keskustellaan niistä yksi kerrallaan, kunnes aika loppuu.

Iloiseen kategoriaan kuuluvat positiiviset huomiot, surulliseen negatiiviset ja ärsyttäviin yleisempi valitus, joka mahdollisesti liittyy tiimin ulkopuolisiin asioihin. Huomiot on tarkoitus kirjoittaa ylös lyhyesti niin, että tiimi tietää mistä on kyse, eikä niitä arvostella kirjoitusvaiheessa. Tämän jälkeen joku ryhtmittelee asiat ja sitten jokainen merkkaa esimerkiksi viisi eri asiaa, joista haluaa keskustella. Sen jälkeen keskustellaan asioista järjestyksessä sen mukaan, mitkä asiat ovat saaneet eniten ääniä. Keskustelun tulisi pääasiassa keskittyä siihen, mitä voidaan asioden suhteen voidaan tehdä seuraavassa sprintissä.
